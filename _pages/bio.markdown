---
layout: single
title: "Over mij"
excerpt: "Verhaal over DJ Corno"
tags: ["DJ", "verhaal", "about", "me", "persoonlijk"]
header:
  image: /assets/images/header.png
author_profile: true
permalink: /bio/
---

Al voor mijn 16de verjaardag was ik bezig met het bouwen van mijn eerste DJ Booth en knipperlampen om zo mijn eigen drive-in-show te maken. Op onze familiere√ºnie heb ik toen voor het eerst voor publiek als DJ opgetreden en dat beviel van beiden kanten super goed. Een paar vrienden hadden destijds ook een drive-in-show en na een aantal jaren hebben we besloten om beide drive-in-shows samen te voegen. Toen ik in dienst ging bij de marine was dit echter niet meer te combineren en was ik genoodzaakt met de drive-in-show te stoppen. Aan boord van een marineschip had ik vervolgens een eigen radioshow en verzorgde ik ook de muziek op de barbecues en feestavonden. Ook in mijn vrije tijd ben ik altijd wel muziek blijven draaien op feestjes van vrienden en familie. Hiervoor huurde ik dan de benodigde apparatuur in. Bij het geluid- en lichtverhuurbedrijf waar ik dit huurde heb ik tevens regelmatig meegeholpen bij het op- en afbouwen van de apparatuur bij allerlei bandjes en evenementen. Nadat ik hier de nodige ervaring had opgedaan, ging ik uiteindelijk met een eigen set op pad om het geluid en/of licht van een band te verzorgen.

Een aantal jaren geleden ben ik weer begonnen als DJ. Allereerst bij camping Meck te Maarsbergen. Op deze locatie was alle benodigde licht- en geluidsapparatuur aanwezig, zodat ik alleen mijn muziek mee hoefde te nemen. Naar aanleiding van deze feestjes kreeg ik steeds meer verzoeken om ook op andere locaties de muziek te verzorgen. Toen ben ik gaan investeren in mijn eigen licht- en geluidsinstallatie. Dit heeft geresulteerd in een goede geluidsinstallatie die ik in 2022 heb aangeschaft met een vermogen van 7600W welke voldoende is voor een zaal/tent tot 500 personen en een lichtinstallatie die qua grootte aangepast kan worden aan de feestlocatie. Recentelijk heb ik ook een nieuwe standalone DJ set (Denon Prime 4) aangeschaft waardoor de gehele DJ set up-to-date is.
 
